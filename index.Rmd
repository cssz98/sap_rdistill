---
title: "Introduction"
description: |

site: distill::distill_website
---

```{r setup, include=FALSE}
knitr::opts_chunk$set(echo = FALSE)
```

<link rel="stylesheet" href="toc_css/bootstrap.min.css">
<link rel="stylesheet" href="toc_css/bootstrap-toc.css">


<script src="https://code.jquery.com/jquery-2.1.4.min.js"></script>
<script src="https://maxcdn.bootstrapcdn.com/bootstrap/3.3.5/js/bootstrap.min.js" integrity="sha512-K1qjQ+NcF2TYO/eI3M6v8EiNYZfA95pQumfvcVrTHtwQVDG+aHRqLi/ETn2uB+1JqwYqVG3LIvdm9lj6imS/pQ==" crossorigin="anonymous"></script>
<script src="https://cdn.rawgit.com/afeld/bootstrap-toc/2f761d4/dist/bootstrap-toc.min.js"></script>

<body data-spy="scroll" data-target="#toc">

<nav id="toc" data-spy="affix" data-toggle="toc"></nav>


**Köszönetnyilvánítás.** A tantárgy a Pécsi Tudományegyetem
Természettudományi Kar, a PTE TTK Szentágothai Szakkollégium és a
Közgazdaságtudományi Kar Pénzügy és Számviteli Intézet támogatásával
jött létre. A tantárgy indításában köszönet illeti meg a
Természettudományi Kar oktatási dékánhelyettesét, dr. habil. Trócsányi
András egyetemi docenst, dr. Hatvani Zsolt szakkollégium igazgatót, és
dr. habil. Pauler Gábor egyetemi docenst, SAP tantárgy felelőst,
valamint Meisl Gábor tanár urat. Szintén köszönet illeti a
Közgazdaságtudományi Kar Pénzügy és Számviteli Intézet oktatóit a
tantárgy befogadásáért, különösen Balogh Virgínia tanárnőt a szeminárium
menedzselésében.


**A tantárgy teljesítése.** A tantárgy rendszeres, aktív órai
részvétellel, órai munkával és a házi feladatok megoldásával, illetve az
ezekből származó pontok szerzésével teljesíthető.

**Határidők.** 2021. február 13-ig mindenkinek csapatot kell
választania, és be kell jelentkeznie az SAP rendszerbe.

**A tantárgy célja.** A szeminárium elsődleges célja az SAP-s
felhasználói szintű, gazdasági munkakörök betöltésének megalapozása.
Álláspontom szerint a PTE Közgazdaságtudományi Kar képzésein szerezhető
magas színvonalú, versenyképes tudásra épített SAP vállalatirányítási
rendszer ismerete lehetővé teszi a szakmai gyakorlatok, gyakornoki
programok, valamint belépő szintű pozíciók sikeres megpályázását. A
minőségi pozíciókra kiírt álláshirdetések gyakran fogalmazzák meg
elvárásként az SAP ismereteket. Tekintettel arra, hogy a felsőoktatási
versenyben más intézmények ezt felismerték az álláspályázatok során jó
eséllyel olyan pályázókkal kell versenyezni, akik ilyen tudással
rendelkezhetnek. Annak érdekében, hogy más egyetemeken végzett
hallgatókkal szemben eredményesen lehessen fellépni egy-egy pozíció
elnyeréséért, kulcsfontosságúnak tartom az elméleti alapozottságú,
gyakorlati megközelítésű SAP ismereteket.

**Tantárgy szakirodalma.** A tantárgyhoz egy elektronikus tananyag
fejlesztése zajlik a PTE TTK keretében, dr. Pauler Gábor szakmai
felügyeletével. A tananyag jellegzetessége, hogy tartalmát tekintve nem
zárt és statikus jellegű, hanem dinamikus ezért az újabb tudáselemek
megjelenésével folyamatosan bővül és módosul. Az elektronikus tananyag
nem vállalkozik azonban a részletes monográfiák idézésére. Ezért a
vállalatirányítási rendszerek, a beszerzési folyamatok és a számviteli
ismeretek tekintetében az alábbi könyvek elolvasása javasolt
(erőteljesen). Az elektronikus tananyagban elhelyezem, hogy az adott
részhez melyik fejezetet szükséges elolvasni. Ezek elolvasása szükséges
az órai programhasználat szakmai / tartalmi dimenziójának megértéséhez.

-   **Tarcsi Ádám, Molnár Bálint: Vállalatirányítási rendszerek
    gazdaságinformatikai megközelítésben (SAP).** ELTE
    Társadalomtudományi Kar, 2011. Elérhető:
    <https://regi.tankonyvtar.hu/hu/tartalom/tamop412A/2011-0052_40_vallalatiranyitasi_rendszerek_gazdasaginformatikai_megkozelitesben/index.scorml>
    (2021. 02. 04.)

-   **Takács András, Márkus Gábor: Számviteli alapismeretek.** PTE
    Közgazdaságtudományi Kar. Pécs, 2019. Elérhető:
    <https://digitalia.lib.pte.hu/hu/pub/takacs-a-markus-g-szamviteli-alapismeretek-pte-ktk-pecs-2019-4393>
    (2021. 02. 04.)

> **[Beszerzési részhez (ajánlott):]{.ul}**

-   **P. K. Agrawal:** **SAP MM Purchasing: Technical Reference and
    Learning Guide.** PHI Learning Private Limited. Delhi, 2014. 912. p.
    13 Euróért elérhető E-bookként. (Ebben a könyvben minden benne van,
    ami felhasználói és rendszerbeállítás szintjén előfordul a
    beszerzési modulban, (személyes véleményem szerint ennyi pénzért
    kiemelt mértékben megéri.) Megvásárolható:
    <https://www.amazon.com/SAP-MM-PURCHASING-TECHNICAL-REFERENCE-ebook/dp/B00LPGBWX2/ref=sr_1_4?crid=2ZAJO773J9HX9&dchild=1&keywords=sap+purchasing&qid=1610966550&sprefix=sap+purchase%2Caps%2C483&sr=8-4>
    (2021. 02. 04.)

> **[Financial Accounting modulhoz (ingyenesen elérhető
> szakkönyvek):]{.ul}**

-   **FICO Team GCL & PETL: SAP-FI-CO User Manual.** Greaves Cotton
    > Limited & Premium Energy & Transmissions Limited. Mumbai, 2009.

> Elérhető:
> <https://sapfidocz.files.wordpress.com/2013/01/sap-fico-complete-end-user-manual-realtime-project.pdf>
> (2021. 02. 04.)

-   **Jayachandran KS MBA (Fin), SAP FI: SAP FICO User Guide.** Flemingo
    > International Limited. 2010.

> Elérhető: <https://www.academia.edu/8036298/SAP_FICO_USER_GUIDE>
> (2021. 02. 04.)

-   **<https://erproof.com/fi/free-training/>** (2021. 02. 04.)

> **Saját tananyag:**

-  https://github.com/cssz98/sap_rdistill

**A tantárgy tartalma, kiegészítések.** A szeminárium a beszerzési
folyamatokra, a szállítói modulra, valamint a főkönyvi lekérdezések
alapszintű bemutatására vállalkozik. Emellett érdeklődés esetén
közreadhatok bankra, házi pénztárra és tárgyi eszközre vonatkozó magyar
nyelvű, SAP tanácsadó irodák által készített anyagokat.

**Tantárgy eddigi eredményei.** A 2020/21-es tanév őszi szemeszterében
megvalósult SAP Financial Accounting képzés segítségével egy hallgató
helyezkedett el egy német vállalatcsoport magyarországi vállalatában SAP
könyvelő gyakornoki pozícióban.

**Miért SAP?** Hazánkban az SAP az 1990-es évektől, a német működő tőke
beérkezésével jelent meg. Elsőként a nagy autóipari összeszerelők és
gyártók, majd azok beszállítóinak megérkezése révén terjedt. A működő
tőke közvetett tudástranszfere hatására a hazai, illetve a magyar
tulajdonú beszállítók is ezt a rendszert kezdték használni annak
érdekében, hogy versenyképességüket emeljék. Az SAP a szolgáltatási
szférába és a közszférába is átlépett, tehát gyakorlatilag minden
szektort lefedett. Más tekintetben az SAP nem egy dobozos szoftver,
hanem olyan platform, amelynek alapfolyamataira vállalatspecifikus
megoldások fejleszthetők, és a fejlesztésekben, illetve a folyamatos
optimalizálásban, jogszabályi harmonizációban jelentős pénzügyi
lehetőségek vannak. A fejlesztéseket közel 20 SAP tanácsadó cég végzi,
ezek a cégek gyakran hirdetnek gyakornoki programot, amelyhez alaptudás
birtokában érdemes csatlakozni (SAP Hungary Kft.; ERP Consulting Zrt.;
itelligence Hungary Kft.; BSIS9 Kft.; Onespire Zrt.; BCS Business
Consulting Services Kft.

**SAP, vagy ERP tudás.** A szeminárium során SAP vállalatirányitási
rendszer egyes területeinek használatát lehet alapszinten elsajátítani.
A programhasználati ismeretek azonban viszonylag könnyen konvertálhatók
más fejlett vállalatirányítási ERP rendszerbe, különösen MS Dynamics
Axapta 2012 és Oracle rendszerekbe. Ennek alapja az, hogy az órán
tanulandó felhasználói ismeretek standard és szabvány üzleti megoldások,
illetve standard üzleti megoldásokon alapulnak. A tranzakciók alapjai
70%-ban azonosak a három rendszerben.

**SAP rendszereket használnak az alábbi vállalatok a teljesség igénye
nélkül:**

ALTEO Nyrt., AUDI HUNGARIA Zrt., AVL Hungary Kft., BAT,
\'\'BALLUFF-ELEKTRONIKA\'\' Kft. BESSER HUNGARIA Kft., BioCo
Magyarország Kft., Bonafarm, BOS Magyarország Bt., Bosch Csoport,
Budapest Consultans Kft., Chinoin Zrt. / SANOFI AVENTIS, Continental
Automotive Hungary Kft., Dana Hungary Gyártó Kft., DMRV Zrt., ELTER
Világítás Kft., Experis, FCA Central and Eastern Europe Kft., FEJÉRVÍZ
ZRt., \'FHL BJÖRN HUNGARY\'\' Kft., FŐTÁV ZRt., Gentherm Hungary Kft.,
Givaudan Hungary Kft., Grafton Recruitment, Harman Becker Kft., Hauni,
Hydro Extrusion Hungary Kft., IMPC Personnel Hungária Kft., ISD DUNAFERR
Zrt., Jabil Circuit Magyarország Kft., Jacobs Douwe Egberts HU Zrt.,
Karrier Hungária Kft., Kayser Automotive Hungária Kft., KNORR-BREMSE
Hungária Kft., KPMG Global Services Hungary Kft., KUKA Robotics Hungária
Kft., Media Markt Saturn Hold.Magyo.Kft., Mercedes-Benz Manufacturing
Hungary Kft., MP Solutions Kft., MTB Magyar Takarékszövetkezeti Bank
Zrt., Nitrogénművek Zrt. , Óbudai Egyetem, OTP Bank Nyrt., PAYER
INDUSTRIES HUNGARY Kft., Profession Services, Raiffeisen Bank Zrt.,
Reményi Csomagolástechnika Kft., Richter Gedeon Nyrt., SAMSUNG SDI
Magyarország Zrt., Schindler Hungária Kft., SCHMITZ CARGOBULL
MAGYARORSZÁG Kft. , Siemens Healthcare Kft., Sofidel Hungary Kft.,
Tech-Con Hungária Kft., Testo kft., Thermo Fisher , thyssenkrupp
Components Technology Hungary Kft., Tiszamenti Regionális Vízművek Zrt.,
TS Hungaria Kft., UPS Healthcare Hungary Zrt., Villeroy & Boch
Magyarország Kft., Vitesco Technologies Hungary Kft., Waberer\'s
International Nyrt., WALLACE & WEBB Kft., Wienerberger Zrt., WIZZ Air
Hungary Zrt., ZOLLNER Kft, Zöld-Ker Kft.

**SAP rendszert nagy valószínűséggel használó, 500 fő feletti
feldolgozóipari nagyvállalatok területi elhelyezkedése és adatbázisa.**

![](mm\image1.png){width="6.291666666666667in"
height="3.09375in"}

**<https://drlendvaitamas2.maps.arcgis.com/apps/webappviewer/index.html?id=4003254591f94cc4bd3b919c1d3c131b>**
(2021. 02. 04.)

**A tantárgy megközelítése és feldolgozása.** A szeminárium felhasználói
megközelítésben dolgozza fel a beszerzési folyamatok és a szállítói
modul használatát. Az álláshirdetések és a gyakornoki programok ismerete
alapján a beszállítói folyamatok és a szállítói modul jelenti a belépési
pontot, tehát feldolgozására került a hangsúly.

**SAP verzió és jogosultság.** A szeminárium során a Természettudományi
Kar fenntartásában és előfizetésében lévő SAP ERP R/3-as IDES (demó)
rendszer használatára van lehetőség SAP Super User jogosultság mellett
(tehát minden standard felhasználói és rendszerbeállítási művelet
elérhető).

**SAP oktatás rövid története a PTE TTK-n.**

-   Dr. Pauler Gábor habil. egyetemi docensnek köszönhetően 2009-ben
    indult a Pollack Mihály Műszaki Főiskolán hallgatói kezdeményezésre,
    az ELTE SAP Excellence center szakmai segítségével

-   2011-ben átkerült a TTK-ra, elsőként a Szentágothai Szakkollégium
    kurzusaként indult

-   2014 tavaszán indult az ITSH finanszírozásában (4.5MFt) az első SAP
    szuperkurzus a TTK-n

-   Az ITSH támogatása megerősítette az SAP oktatás kari pozícióját

-   2015-ben indult az ITSH finanszírozásában a második SAP szuperkurzus
    a TTK-n.

-   2014-től szerepel az SAP a kötelező tantárgyak között
    (gazdaságinformatikus, programtervező)

-   2011-2020 között 60 hallgató tudott SAP karrierben elhelyezkedni

-   2011-2020 között számos SAP rész került szakkollégiumi tantárgyként
    oktatásra

**A PTE TTK SAP oktatói.** Az SAP tantárgyfelelőse dr. Pauler Gábor
habil. egyetemi docens, aki a logisztikai, beszerzési, gyártási, és
raktármenedzsment részt oktatja. Meisl Gábor az SAP programnyelvét az
ABAP-ot oktatja, illetve a SECATT folyamat optimalizálást.

**A tantárgy keretében szerezhető tudással megpályázható szintek.**
Tekintettel arra, hogy a tantárgy a beszerzési és szállítói modulok
alapszintű használatát mutatja be, egyes esetekben részletesen,
elsősorban a belépő szintű felhasználói munkakörökre készít fel.
Elhelyezkedés tekintve elsősorban Magyarországon működő feldolgozóipari
tőkeerős közép- és nagyvállalatok, valamint a világ más részén működő
feldolgozóipari vállalatainak kiszolgálására létrehozott (Shared Service
Center) központokban. Valószínűsíthetően a pozíciókban néhány tranzakció
napi szintű ellátása lesz a feladat. Az álláshirdetések meghatározó
részét ismerve elmondható, hogy a könyvelőirodás munkaköröktől eltérően
az all-in-one mindenre kiterjedő tudás helyett, egy-egy feladatcsoportra
történő specializálódás figyelhető meg a kezdő pozíciók esetében.
Emellett természetesen jelen vannak a komplex munkakörök (szállító,
bank, vevő), de ezek inkább a tapasztalattal már rendelkező
munkavállalóknak reálisak. A munka mennyisége alapján azonban 1-1
(rész)modul ellátása is elegendő feladatot tartalmaz. Az alábbiakban
olvasható néhány felhasználói szintű, specializált SAP-s munkakör. A
feldolgozóipari vállalatok esetében lehet tisztán adminisztrációs
munkakör és lehet olyan munkakör, amelynek az adminisztráció csak egy
részét képezi. A Shared Service Center előnye, hogy viszonylag könnyen
be lehet kerülni, és egy multis karriert lehet megalapozni vele.

**Néhány feldolgozóipari beszerzési munkakör:**

![](mm\image2.png){width="6.291666666666667in"
height="3.8333333333333335in"}

![](mm\image3.png){width="6.291666666666667in"
height="3.3020833333333335in"}

![](mm\image4.png){width="6.291666666666667in"
height="4.270833333333333in"}

**Néhány kiszervezett (Shared Service) munkakörre vonatkozó olyan
álláshirdetés, amely a beszerzés és a szállítói modul tartalmát fedi
le.**

![](mm\image5.png){width="4.547909011373578in"
height="4.020833333333333in"}

![](mm\image6.png){width="6.291666666666667in"
height="6.010416666666667in"}




</body>